<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ხინკალი</title>
    <link rel="stylesheet" href="./style.css">
</head>
<body class="index4-body">
    <header>
        <h1>ხინკალი</h1>
        <p>ხინკალი საქართველოში არა მხოლოდ გასტრონომიის ნიმუშია, არამედ რიტუალური ტრადიცია და ქვეყნის კულტურის განუყოფელი ნაწილი.

            საქართველოს მთაში მიიჩნევენ, რომ ის მზის შესაწირი სიმბოლური კერძია, რომელიც კვირაობით და დღესასწაულებზე მზადდებოდა, ქართველებისთვის ბორჯღალი არის მზის, სიცოცხლის, მოძრაობის მარადიული სიმბოლო. ისინი მიიჩნევენ, რომ ხინკალი უნდა იყოს 28-ნაოჭიანი. ერთ-ერთ მთიულურ ლექსში ვხვდებით ასეთ ფრაზას: „ტიალო ხაჭოს ხინკალო, ოცდარვანაოჭიანო“. </p>
        <img src="./assets/images/Xinkali.png" alt="Xinkali" class="index4-img" width="700">
    </header>
    <main>
        <p>28 მზის წელთა რიცხვია - მზე ცის სფეროს დიდი წრის გარშემოვლას ზუსტად 28 წელი უნდება. ხინკლის კუჭი მზეს ნიშნავს, ხოლო ნაოჭები - მზის სხივებს. ხინკალს ჩვენი წინაპრები კვირა დღეს, ანუ „მზის დღეს“ ამზადებდნენ (კვირა დღეს ძველ ქართულად „მზისა“ ერქვა, ანუ „საუფლო დღე“). ეს კიდევ ერთი დასტურია იმისა, რომ ხინკალი და ბორჯღალი ერთმანეთთან მჭიდრო კავშირშია.

            საქართველოს მთიან რეგიონებში ბევრ ლეგენდას მოისმენ ხინკალსა და მისი შექმნის ისტორიის შესახებ. ყველაზე გავრცელებული ხევისბერის ცოლის, სახელად ხინდას, ისტორიაა. სტუმრის პატივსაცემად მას საგანგებოდ ეს ხორციანი კერძი მოუმზადებია და მის ნახელავს ისეთი მოწონება დაუმსახურებია, რომ კერძისთვის ქალის სახელი დაურქმევიათ - „ხინდალი“, რომელიც დროთა განმავლობაში „ხინკლად“ იქცა.
            
            არსებობს სხვა ვერსიაც, რომ მას „ლხინკარი“ ერქვა, რადგან სადღესასწაულოდ მზადდებოდა და მზის შესაწირი კერძი იყო.
            დღეისთვის  ხინკლის დაგემოვნება საქართველოს თითქმის ყველა კუთხეშია შესაძლებელი, მაგრამ ხინკლის სამშობლოდ ფშავი და თუშეთია აღიარებული, საიდანაც ის დანარჩენ საქართველოში გავრცელებულა. თავდაპირველად ხინკალი ცხვრის ხორცით მზადდებოდა და ცხელ-ცხელი საუკეთესო საკვები იყო დიდთოვლიანი ზამთრის პირობებში.

            როგორც კი ხინკალმა მთიდან ბარში ჩამოინაცვლა, ქალაქმა მასში კორექტივები შეიტანა - ცხვირს ხორცი ღორისა და საქონლის ხორცის ნაზავით ჩაანაცვლა, დაკეპილი ხორცის ფარშს გატარებული ამჯობინა, ბეგქონდარა, რომელიც ქალაქში ძნელად იშოვებოდა, ძირათი შეცვალა, ხახვსა და პილპილს მწვანილიც დაუმატა და გაჩნდა ქალაქური ხინკლის რეცეპტიც. თუმცა პოპულარულ სახინკლეებსა და რესტორნებში ყველა რეცეპტით მომზადებულს შემოგთავაზებენ. </p>
    </main>
    <footer>
        <p>ინგრედიენტები</p>
        <ul>
            <li>მაღალი ხარისხის პურის ფქვილი - 1 კგ </li>
            <li>საქონლის ხორცი - 600 გრ</li>
            <li>ღორის ხორცი - 400 გრ</li>
            <li>ხახვი - 2 თავი</li>
            <li>მარილი - 1 ს/კ</li>
            <li>ქინძი და ოხრახუში - თითო-თითო საშუალო კონა</li>
            <li>შავი პილპილი, დაღერღილი წითელი წიწაკა - გემოვნებით</li>
            <li>ძირა - 0,5 ჩ/კ</li>
        </ul>
    </footer>
</body>
</html>