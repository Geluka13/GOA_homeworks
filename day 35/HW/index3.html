<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>კოდალა</title>
    <link rel="stylesheet" href="./style.css">
</head>
<body class="index3-body">
    <header>
        <h1>კოადალა</h1>
        <p>კოდალა (ლათ. Dendrocopos) — ფრინველთა გვარი კოდალასნაირთა რიგისა. მოიცავს 20-21 სახეობას. გავრცელებულნი არიან ევროპაში, აზიასა და ჩრდილოეთ ამერიკაში. მცირე და საშუალო ზომის ფრინველებია. ეწევიან მეხეურ ცხოვრებას. იკვებებიან მწერებით, რომლებიც გრძელი, სწორი და კონუსისებრი ნისკარტის საშუალებით ამოჰყავთ ხის ქერქიდან. შეფერილნი არიან ჭრელ, შავ-თეთრად; ბევრ მათგანს ახასიათებს წითელი ლაქები თავსა და სხეულის სხვა ნაწილებზე. ბუდობენ ხის გამხმარი ნაწილის ფუღუროებში. კვერცხები მოგრძო და თეთრია.</p>
    </header>
    <main>
        <p>დიდი ჭრელი კოდალა ძირითადად ბინადრობს სხვადასხვა ტიპის ტყეებში, ის გვხვდება, როგორც ფართოფლოთლოვან, აგრეთვე წიწვოვან და შერეულ ტყეებში. აღნიშნული სახეობა ერიდება ძალიან ცივ, ცხელ ან მშრალ კლიმატს, რაც ტყის სრულყოფილად გაზრდის საშუალებას არ იძლევა. მისი საბინადრო არეალის სიმაღლე განსხვავებულია კონტინენტთა მიხედვით, ევროპაში დიდი ჭრელი კოდალა ზღვის დონიდან 2 100 მეტრ სიმაღლემდე გვხვდება, ხოლო მაროკოში მისი საბინადრო არეალი 2 200 მეტრამდე აღწევს, აზიაში კი 2 500 მეტრამდეა ზღვის დონიდან. დიდი ჭრელი კოდალა ძირითადად მობინადრე სახეობაა, თუმცა როდესაც ნაძვისა და ფიჭვის გირჩის ნაკლებობაა ის საცხოვრებელ ადგილსაც იცვლის, ხოლო ზამთარში ჰაბიტატი მთიდან ბარისკენ ინაცვლებს. აღსანიშნავია, რომ დიდი ჭრელი კოდალა მუდმივ საცხოვრებელ ადგილს ზრდასრულ ასაკში არჩევს და ახალგაზრდა ასაკში ძირითადად მოგზაურობითაა დაკავებული, ყოფილა შემთხვევები, როდესაც ინდივიდები მათი გამოჩეკვის ადგილიდან 100 და 600 კილომეტრ მანძილზე, იშვიათად კი 3000 კილომეტრზეც გაფრენილან. დიდი ჭრელი კოდალა ტყეების გაჩეხვის გამო XVII საუკუნეში ირლანდიაში გადაშენდა, თუმცა ის კუნძულზე ბუნებრივად აღდგა, მათი პირველი აღწერილი ბუდობა 2007 წლითაა დათარიღებული.</p>
    </main>
    <footer>
        <p>დიდი ჭრელი კოდალა მისი ცხოვრების უმეტეს ნაწილს ხეებზე ატარებს და სხვა კოდალათა სახეობების მსგავსი ცხოვრების წესი აქვს. აგრეთვე ხეებზე მცოცავი სხვა ფრინველთა სახეობების მსგავსია მისი მტევნების ზიგოდაქტილური განლაგება, რაც ფეხის მტევანზე ორი თითის წინა მიმართულებით, ხოლო ორი თითის უკანა მიმართულებით განლაგებას გულისხმობს. მისი ცხოვრების წესიდან გამომდინარეობს დიდი ჭრელი კოდალას კუდის ბუმბულთა სიძლიერე, რასაც ის ხეზე კაკუნის დროს იყენებს, რომ არა მსგავსი აღნაგობა, საკვების მოპოვების კოდალისეული პრაქტიკა მის სხეულს დააზიანებდა. დიდი ჭრელი კოდალები მკაცრად ტერიტორიული ფრინველები არიან და თითოეული მამრი ინდივიდი წლის მანძილზე დაახლოებით 5ჰა ფართობს "აკონტროლებს" და დედალი დიდი ჭრელი კოდალების მოხიბვლას ცდილობს.</p>
    </footer>
</body>
</html>